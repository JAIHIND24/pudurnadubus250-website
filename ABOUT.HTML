புதூர்நாடுவாழ் பழங்குடியின மக்களின் கல்வி வளர்ச்சி ஓர் ஆய்வு
  கோ.ரங்கநாதன்
இரண்டாம் ஆண்டு முதுகலை வரலாறு
இசுலாமியக் கல்லூரி (தன்னாட்சி)
வாணியம்பாடி  635752 
7305390286
   நம் நாட்டின் மூத்தக் குடிமக்கள் என அழைக்கப்படும் பழங்குடியின மக்களின் ஒரு பிரிவினர் சவ்வாதுமலை பகுதியில் வாழ்ந்து வருகின்றனர்.சவ்வாதுமலைத் தொடரில் அமைந்துள்ள புதூர்நாடு  என்ற மலைப்பகுதியில் 32 கிராமங்களில் மலையாளிகள் எனப்படும் பழங்குடியின மக்கள் வாழ்கின்றனர்.அவர்கள் முரட்டுத்தனமான பழக்க வழக்கம் அறியாமை மூடநம்பிக்கை ஆகியவற்றிலிருந்து விழிப்புணர்வு அடைவதற்கு கல்வி எவ்வாறு உறுதுணையாக இருந்தது என்றும் கல்வி வளர்ச்சியில் அவர்களின் தற்போதைய நிலைப் பற்றியதே இந்த ஆய்வு கட்டுரையாகும். வேலூர் மாவட்டம் திருப்பத்தூரில் இருந்து சுமார் 30 கிலோ மீட்டர் தொலைவில் அமைந்துள்ள மலைத்தொடரில் ஒரு பகுதியாக புதூர்நாடு  அமைந்துள்ளது .ஆலங்காயம் ஊராட்சி ஒன்றியத்தில் அடங்கிய புதூர்நாடு ஊராட்சியில் மொத்தம் 32 கிராமங்கள் உள்ளன.
      புதூர்நாடு,புங்கம்பட்டுநாடு,நெல்லிவாசல்நாடு எனும் மூன்று பஞ்சாயத்தின் கீழ் அவைகள் அடங்கும்.புதூர்நாட்டில் மொத்தம் பத்து கிராமங்கள் உள்ளன அவைகளான புதூர்நாடு,மொழலை,அருமல்பட்டு, சித்தூர், வழுதலம்பட்டு, நடுகுப்பம், விழாங்குப்பம், கோம்பை, மேலுர், கீழுர். புங்கம்பட்டுநாட்டில் மொத்தம் 14 கிராமங்கள் உள்ளன அவைகள் கிழாணூர், பேலூர், ரங்கசமுத்திரம், தகரகுப்பம், கம்புகுடி, பழையப்பாளையம், கோவிலூர், பெரும்பள்ளி, சேர்கானூர், கல்லாவூர், சின்னவட்டானூர், வசந்தபுரம், நடுவூர் ஆகும்.நெல்லிவாசல்நாடு எனும் பஞ்சாயத்தில் எட்டு கிராமங்கள் உள்ளன அவை நெல்லிவாசல், புலியூர், வலசை, மலைத்திருப்பத்தூர், மலையாண்டிப்பட்டி, சேம்பரை, நெல்லிப்பட்டு, மேல்பட்டு ஆகியனவாகும்.

புதூர்நாடுவாழ் பழங்குடியின மக்கள்
        சவ்வாதுமலை புதூர்நாடு சேலம் மாவட்டத்தில் ஒரு பகுதியாக இருந்தது. 1885ல் சேலம் மாவட்டத்திலிருந்து பிரிந்து அதனை வட ஆற்காடு மாநிலத்தில் சேர்க்கப்பட்டது. 1885 க்கு முற்பட்ட காலத்தில் சவ்வாதுமலை புதூர்நாடுவாழ் பழங்குடியின மக்கள் அடர்ந்த காட்டுப்பகுதியில் உயர்ந்த மலைகளில் ஆரோக்கியமற்ற தட்பவெட்ப நிலையில் வாழ்ந்தனர்.அவர்கள் சற்று முரட்டுத்தனமாகவும் அவர்கள் பழக்க வழக்கம் சற்று முரடாகவும் இருந்தது . விவசாயத்தினை மட்டுமே தங்களின் முதன்மை தொழிலாக வைத்திருந்தனர். அவர்கள் விவசாயத்தின் மூலம் ஈட்டிய கம்பு , கேழ்வரகு , சாமை , கோரை , எள் போன்ற விளை பொருட்களை சந்தையில் விற்று பணமாக்கி சில சமையல் பொருட்கள் மற்றும் உடைகள் என தங்களது அடிப்படை தேவைகளை பூர்த்தி செய்துகொண்டனர். ஆனால் அவர்களுக்கு கல்வி மிக தாமதமாகவே சென்றடைந்து.அவர்கள் 1982ல் சாலை வசதியும் 1984ல் பேருந்து வசதியும் பெற்று நவீன நாகரிக வளர்ச்சிபெற துவங்கினர்.

பள்ளி வசதிகள்
   ஊர்தோறும் உயர்நிலைப்பள்ளி தெருதோரும் தொடக்கப்பள்ளி எனும் கொள்கையின் படி இங்கு இல்லை, இருப்பினும் புதூர்நாடு பஞ்சாயத்தின் கீழ் உள்ள 32 கிராமங்களில்  19 தொடக்கப்பள்ளிகளும், ஆறு இடைநிலைப்பள்ளிகளும் இரண்டு உயர்நிலைப்பள்ளிகளும் ஒரு மேல்நிலைப்பள்ளியும் உள்ளன.32 கிராமங்கள் மலைப்பகுதிகளில் காட்டுவழியாக நடந்து வந்து உயர்நிலை மற்றும் மேல்நிலைக்கல்வி பயில வேண்டுமானால் அதற்கு உதவியாக இரண்டு உயர்நிலைப்பள்ளியும் ஒரு மேல்நிலைப்பள்ளியும் இருந்தன.அவை  வனத்துறை மேல்நிலைப்பள்ளி புதூர்நாடு , வனத்துறை உயர்நிலைப்பள்ளி நெல்லிவாசல்நாடு , அரசு உயர்நிலைப்பள்ளி புலியூர்..
வனத்துறை மேல்நிலைப்பள்ளி
சவ்வாதுமலை புதூர்நாட்டில் உள்ள 32 கிராமங்களுக்கும் உள்ள ஒரே ஒரு மேல்நிலைப்பள்ளி வனத்துறை மேல்நிலைப்பள்ளியே ஆகும் .அங்கு உள்ள மூன்று பஞ்சாயத்திலும் உள்ள மாணவ மாணவிகள் ஒவ்வொருவரும் மேல்நிலைப்படிப்பினை தொடர  இப்பள்ளிக்கு தினந்தோறும் நடை பாதை வழியாக நடந்து வர கட்டாயம் உள்ளது குறிப்பிடத்தக்கது .1947 ல் இப்பள்ளி ஒரு தொடக்கப்பள்ளியாகத் தொடங்கப்பட்டது. அப்போது 32 கிராமங்களுக்கும் உள்ள ஒரே தொடக்கப்பள்ளியாக  இதுதான் இருந்தது. இருப்பினும் அனைவருக்கும் தொடக்கக்கல்வி வசதி முழுமையாக சென்றடையவில்லை.அவ்வாறு சில மாணவர்கள் பயின்றாலும் 1960ம் ஆண்டு வரை இடைநிலைக்கல்வியினை தொடர நகர்ப்புறம் வேண்டி இருந்ததால் சிலர் பள்ளி படிப்பை தொடரவும் இல்லை சிலர் தொடக்கக்கல்வி கூட பயிலவும் இல்லை.அதற்கு முக்கிய காரணமாகவும் தடையாகவும் இருந்தது போக்குவரத்து வசதிகளே. 1960க்கு பிறகு பள்ளி தரம் உயர்த்தப்பட்டு வனத்துறை நடுநிலைப்பள்ளியாக மாறியது.அதன்பின் நடுநிலைக்கல்வி எட்டாம் வகுப்பு வரை புதூர்நாடு வாழ் பழங்குடியினர் பள்ளிப்படிப்பினை தொடர்ந்தனர்.கல்வி வளர்ச்சி பெற  புதூர்நாடு வாழ் பழங்குடியின மக்கள் தங்களின் பிள்ளைகள் கல்வியறிவு பெற வேண்டும் என்பதற்காக அவர்கள் இருந்த வருமை மற்றும் சிறமங்களின் பிடியிலிருந்து பிள்ளைகளை நகர்ப்புறத்திற்கு சென்று சில பெற்றோர்கள் பயில வைத்தனர்.1978 ல் இடைநிலைப்பள்ளி தரம் உயர்த்தப்பட்டு உயர்நிலைப்பள்ளியாக மாறியது.உயர்நிலைப்பள்ளி வசதி கிடைத்தாலும் பள்ளிக்கு போதுமான வசதிகள் கிட்டவில்லை.புதூர்நாடு வாழ் மக்கள் உயர்நிலைப்பள்ளி வசதியினை பெற்றிருந்தாலும்  அரசு பொதுத்தேர்வினை எழுத 30 கி.மீ தொலைவில் உள்ள திருப்பத்தூரில் உள்ள அரசு மேல்நிலைப்பள்ளிக்கு சென்று எழுத வேண்டி இருந்தது. அப்பழங்குடியின மக்கள் மலைப்பகுதியிலிருந்து கீழேயுள்ள நகர்ப்புறத்திற்கு செல்ல சாலை வசதிகளே இல்லை அவர்கள் காட்டு பகுதியில் கரடுமுரடான முள் வழிகளை கடந்துதான் மலைப்பகுதியிலிருந்து கீழே இறங்க முடியும் என்பது குறிப்பிடத்தக்கது. 1996ல் பள்ளி தரம் உயர்த்தப்பட்டு வனத்துறை மேல்நிலைப்பள்ளியாய் மாறின இதற்கிடையில் புதூர்நாடு வாழ் பழங்குடியினமக்களின் நலனுக்காக சில சமூகநல வாதிகளின் கடும் முயற்சியால் சாலை வசதி 1984 ல் கிடைத்தது.1996 க்கு பிறகும் மாணவர்கள் தேர்வெழுத நகர்ப்புறம் செல்ல வேண்டியிருந்தது.2001 மற்றும் 2002 ல் சில சமூக நலவாதிகளின் முயற்சியின் காரணமாக 10 ம் வகுப்பு மற்றும் 12 ம் வகுப்பு அரசு பொதுத்தேர்வு பள்ளியிலேயே எழுத அனுமதி கிடைத்தது.
வனத்துறை உயர்நிலைப்பள்ளி நெல்லிவாசல்நாடு
புதூர்நாடு வாழ் பழங்குடியின மக்கள் கல்வி பயில ஒரே ஒரு மேல்நிலைப்பள்ளிதான் இருந்தது அதனால் சவ்வாதுமலை புதூர்நாட்டின் தென்பகுதியில் உள்ள நெல்லிவாசல்நாடு பகுதியில் உள்ள எட்டு கிராமங்கள் சுமார் 10 கிலோ மீட்டர் நடந்து சென்று கல்வி பயில வேண்டியிருந்ததால் நெல்லிவாசல் கிராமத்தில் 16.05.2005ல் அரசானை(நிலை) எண்:84 ன் படி வனத்துறை உயர்நிலைப்பள்ளி நிறுவப்பட்டது.இப்பள்ளியின் முதல் கல்வியாண்டில் 2007-2008 ல்17 சதவிகிதம் மாணவ மாணவிகள் மட்டுமே தேர்ச்சி பெற்றனர் .மிகவும் குறைந்த நிலையிலிருந்த தேர்ச்சி விழுக்காடு விரைவில் முன்னேற துவங்கியது,அடுத்த கல்வியாண்டில் 2008-09 ல் பள்ளி அரசு பொதுத்தேர்வில் 17 ல் இருந்து 51 ஆகவும் 2010-11 ல் 83 சதவீதமாகவும் மற்றும் 2011-12 ல் 92 சதவீதம் என கல்வி வளர்ச்சி விகிதம் வளர்ந்து கொண்டே சென்றது.2012-13 மற்றும் 2013-14 என இரண்டு கல்வியாண்டில் அரசு பொதுத்தேர்வில் இப்பள்ளி 100 சதவீதமாக வளர்ச்சி பெற்று இருந்தது.பின்னர் அடுத்த இரண்டு கல்வியாண்டில் 99 சதவீதம் மாணவ மாணவிகள் தேர்ச்சி பெற்றனர் .நடப்பாண்டில் 2016-17 ல் 100 சதவீதம் தேர்ச்சி பெற்று இப்பள்ளி சாதனைபுரிந்துள்ளது. நெல்லிவாசல்நாடு பஞ்சாயத்தில் உள்ள எட்டு கிராமங்களில் உள்ள மக்கள் மேல்நிலைக்கல்விபெற புதூர்நாட்டில் உள்ள விடுதிகளில் தகுந்த வசதிகள் இல்லாமையின் காரணமாக சிலர் குறிப்பாக பெண்கள் மேற்ப்படிப்பினை தொடர முடியாமல் செல்கிறது.
அரசு உயர்நிலைப்பள்ளி -புலியூர்
சவ்வாதுமலை புதூர்நாட்டில் உள்ள ஒரே அரசு உயர்நிலைப்பள்ளி புலியூரில் உள்ள உயர்நிலைப்பள்ளியே ஆகும்.இப்பள்ளி அரசானை எண் 198 நாள் 07.12.2011 படி தொடங்கப்பட்டதாகும்.இப்பள்ளி தொடங்கியப்பின் புதூர்நாடு வாழ்  பழங்குடியின மக்களின் ஒரு பகுதியினர் மிகவும் பயனுள்ள முறையில் கல்வி வசதியினை பெற்றுவருகின்றனர்.இப்பள்ளி தொடங்கிய தொடக்கத்தில் இருந்தே சிறப்பாக செயல்பட்டு வருகிறது. இப்பள்ளி தொடங்கிய தொடக்க கல்வியாண்டில் 2012-13ல் இப்பள்ளியில் 87.5 சதவீதம் பேர் தேர்ச்சி பெற்றனர் .இப்பள்ளி போதுமான ஆசிரியர்கள் இல்லாமல் இயங்கி வந்தது மிகவும் குறிப்பிடத்தக்கது. 2013-14 ம் கல்வியாண்டில் 85 சதவீதம் பேர் இப்பள்ளியில்  தேர்ச்சி பெற்றனர்.2014-15 ம் கல்வியாண்டு மற்றும் நடப்பாண்டு 2016 2017 கல்வியாண்டில் 100 சதவீத தேர்ச்சியினைப் பெற்றது.போதுமான ஆசிரியர்கள் இல்லாத நிலையிலும் அப்பள்ளி கல்வி வளர்ச்சியில் முன்னுக்கு சென்றுள்ளதை பாராட்டி பொதுத்தேர்வில் 100 சதவீதம் தேர்ச்சி பெற்றமைக்காக தமிழ்நாடு அறிவியல் இயக்கம் சார்பாக பாராட்டு சான்றிதழ்களும் நினைவு பரிசும் (2015-16) வழங்கப்பட்டது அத்துடன் இப்பள்ளியினை பாராட்டி வேலூர் வி.ஐ.டி சார்பாக ஒரு கேடயமும் வழங்கப்பட்டது.
முடிவுரை
ஒரு சமூகம் நன்றாக கல்வி வளர்ச்சி பெற அவர்களின் அடிப்படைத்தேவைகள் பூர்த்திசெய்ய வேண்டியது அவசியமாகிறது.சாலை,போக்குவரத்து மற்றும் கல்வி வளர்ச்சியே ஒரு சமூகத்தின் முன்னேற்றத்தினை நிர்மாணிக்கிறது.புதூர்நாடு வாழ் பழங்குடியினர் கல்வி வளர்ச்சியில் பின்தங்கிய நிலைக்கு காரணம் சாலை வசதி மற்றும் போக்குவரத்தே ஆகும். புதூர்நாட்டில் இருந்து 32 கிராமங்களுக்கு செல்லும் உள்ளூர் சாலைகள் அரசால் கடந்த 10 ஆண்டுகளாக எந்த நடவடிக்கையும் எடுக்காமல் இருசக்கர வாகனம் கூட செல்ல தகுதியற்ற சாலையாக உள்ளது .புதூர்நாடு ஊராட்சியில் உள்ள உள்ளூர் பள்ளிக்கு ஆசிரியர்கள் தாமதமாகவே செல்கின்றனர்.இச்சூழலில் அனைத்து தடைகளையும் உடைத்து சவ்வாதுமலை புதூர்நாடு வாழ் பழங்குடியின மாணவர்கள் அரசு பணிக்கு செல்ல வேண்டும் என்ற நோக்கில் உயர்கல்வி பயில நகர்ப்புறம் சென்று கல்வி பயின்று வருகின்றனர்.இவர்களின் முன்னேற்றம் வரலாற்றில் பதியப்பட வேண்டும் என்பதும் இவர்களின் திறமைகளை வெளிக்கொணர வேண்டும் என்பதே எம் கருத்தாகும்.
சான்றுகள்
1.H.LEFANU  :Manual of the salem District in the presidency of madras,At the Government Press,1883. 
2.F.COX       :Madras District Manual of North Arcot,Government Press.1895
3.Regional Transport Authority Issued Order R.No.42/57103/10. date 29-11-93
4.Tamilnadu Forest Advisory Board-Reconstitution Order Issued G.O.Ms.No12 date 06.02.2009.
5.Live Interview:(K.Andi)-Parent Teacher Association President.Forest Higher secondary School Pudurnadu (1960-2017)
6.Live Interview :(Venkateshwararao) Head Master Government High School Puliyur 2017.
7.Past Five year Report :Issued VENKATESHWARARAO Head Master Govt.High School Puliyur
8.G.O NO:84 Date 16.05.2005 Issued School Education Department.
9.G.O.No:198,Date 07.12.2011.Issued School Education Department.
10.G.O.NO:199,Date 07.12.2011.Issued School Education Department.
11.பாராட்டுச் சான்றிதழ்கள்:
  1.தமிழ்நாடு அறிவியல் இயக்கம் பொதுத்தேர்வில் 100 சதவீத தேர்ச்சிக்காக வழங்கப்பட்டது.2015-16.
  2.VIT University Issued 20.12.2016.

